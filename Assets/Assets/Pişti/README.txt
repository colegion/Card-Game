Pişti oyunu, 52 kartlık tek desteyle oynanır. Oyun 2 veya 4 kişiyle oynanabilir. Ancak bu projede 2 kişi ile oynanacaktır.

Piştide iki kartın rakam değeri aynı ise bu iki kart aynı kabul edilmektedir. Örneğin kupa onlu ile karo onlu aynıdır. Veya karo papazı ile sinek papazı aynıdır.

Oynanış:
-Oyun başladığında oyunculara 4er kart dağıtılır. Ayrıca yere de 3 kapalı üstlerine de 1 açık kart koyulur. Oyuncular sırasıyla ellerindeki kartlardan birini yerdekinin üstüne atarlar.
-Elinde en üstte bulunan kartın aynısından bulunan oyuncu onu atarak yerdeki bütün kartları alır.
-Bunun dışında vale(J) yerdeki kartın ne olduğuna bakılmaksızın yerdeki bütün kartları alan bir karttır.
-Yerdeki kart sayısı birse ve siz bu kartla aynı olan bir kartı onun üstüne atarsanız pişti yapmış olursunuz.Yerdeki 2 kartı alırsınız ve oyun diğer oyuncunun atacağı yeni kartla devam eder.
-İki oyuncunun elindeki kartlar bitince yeniden 4’er kart dağıtılır. Destede kart kalmayınca oyun biter.


Oyun sonu puanlaması aşağıdaki şekildedir:

Pişti: 10 puan

Yerden toplanan kartlar:
	As: 1 puan
	Sinek 2’li: 2 puan
	Karo 10’lu: 3 puan
	Vale: 1 puan
	Kart Sayısı: Toplanan kart sayısı rakibe göre fazla ise 3 puan

En yüksek puanı toplayan oyuncu oyunu kazanmış olur.

Oyuncular:
Oyunu oynayacak olan 2 kişiden birisi insan diğeri bot olacak. Bot her el rastgele kart atabilir ama kurallar dahilinde kart takibi yapıp en mantıklı hamleyi yapması da güzel olabilir tabii.